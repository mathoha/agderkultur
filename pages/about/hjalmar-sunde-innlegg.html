<!DOCTYPE html>
<html lang="no">
<head>
    <title>General Oscar Wergelands Dag Innlegg ved Hjalmar Inge Sunde</title>
    <meta charset="utf-8">
    <meta name="description" content="">
    <meta name="author" content="">
    <meta name="viewport" content="width=device-width, initial-scale=1">
    <link href="//fonts.googleapis.com/css?family=Raleway:400,300,600" rel="stylesheet" type="text/css">
    <link rel="stylesheet" href="../../css/normalize.css">
    <link rel="stylesheet" href="../../css/skeleton.css">
    <link rel="stylesheet" href="../../css/main.css">
    
    <link rel="icon" type="image/png" href="../../images/web-icon.png">
  
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-72370144-1"></script>
    <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());

    gtag('config', 'UA-72370144-1');
    </script>  
</head>

<body> 


<div class="container">
     
    <nav class="fixed-nav-bar">
  <!-- Fixed navigation bar content -->
        <div class="eight columns">
        <a href="../../index.html">
            <img class="u-max-full-width" src="../../images/agderkulturbanner.png" alt="Null" id="banner"> 
        </a>
            
        </div>
        
        
        <div class="four columns">
          
        </div>
       
     </nav>

    <div class="row">
         
        
        <h1>INNLEGG VED GENERALMAJOR OSCAR WERGELANDS ARRANGEMENT 25. juni 2017</h1>
         
        <p class="sub-paragraph">Hjalmar I. Sunde</p>
        <img class="u-max-full-width-center" src="images/hjalmar-sunde.JPG" alt="Hjalmar Inge Sunde på trappen til General Oscar Wergelands hus på Gimlemoen">
        <p>Takk for anledningen til å si noen ord ved dette arrangementet på
                Gimlemoen, et sted som jeg hadde som bo- og arbeidssted i 2 1/2 år på
                slutten av 50-tallet. Nostalgiebetraktninger er ikke min greie i dag,
                selv om det i min alder er lett å havne der.</p>
        <p>Jeg skal imidlertid gjøre noen betraktninger om ulike sider knyttet til
                det å være general den gang, og det å være general i dag. Det siste har
                jeg en del erfaring med.</p>
        <p>Oscar Wergeland hører til en av Kristiansands store sønner. Få
                generaler i dag blir store sønner av noe som helst. Om så skulle skje,
                så må det antakeligvis en krig til. i 1940-45 var det ikke så mange av
                generalene som kom fra innsatsen med heder. På Wergelands tid
                kunne det skje uten noen krig. La oss se på hvorfor.</p>
        <p>Først og fremst representerte hans foreldre og hans søsken deler av det
                absolutt kulturelle aristokrati eller elite i Norge i de viktige årene for
                Norge på 1800-tallet. Også den tiden hadde sine kjendiser. Oscar,
                Henrik og Camilla Wergeland hørte til blant disse. Jeg kjenner knapt
                noen generaler etter krigen som stiller i noen tilsvarende kategori.</p>
        <p>Oscar bodde i Kristiansand, dvs. på et sted, brorparten av sitt liv. Her
                ble han født. Her døde han. For generaler i dag er dette nærmest en
                umulighet. I dag kreves mobilitet innen og utenfor Norge, både for å
                skaffe seg utdannelse og for å inneha viktige jobber eller få erfaring i
                en verden som krever innsats i kriger og konflikter.</p>
        <p>Oscar sluttet som offiser i 1894, 78 år gammel. Generaler i dag må
                slutte når de er 60. Selv sluttet jeg i en alder av 57. Oscar var 65 år da
                han ble utnevnt til generalmajor. Nasjoner som har opplevd krig, vet at
                ledende offiserers alder har meget å si for pågåenhet, initiativ og
                utholdenhet. Jens Chr. Hauge som selv ledet Milorg som 30-åring,
                visste dette og fikk knesatt den 60 års aldergrense for offiserer som
                gjelder i dag.</p>
        <p>Oscar sluttet som offiser i 1894, 78 år gammel. Generaler i dag må
                slutte når de er 60. Selv sluttet jeg i en alder av 57. Oscar var 65 år da
                han ble utnevnt til generalmajor. Nasjoner som har opplevd krig, vet at
                ledende offiserers alder har meget å si for pågåenhet, initiativ og
                utholdenhet. Jens Chr. Hauge som selv ledet Milorg som 30-åring,
                visste dette og fikk knesatt den 60 års aldergrense for offiserer som
                gjelder i dag.</p>
        <p>Hadde en general med Oscars ubetingede kvaliteter virket i dag, tror
                jeg med en sannsynlighet grensende til 100 prosent, at han aldri ville
                blitt en stor sønn av en by på Kristiansands størrelse. Vi skal i dag
                takke for at Oscar fikk virke i et miljø som til fulle ga muligheter som
                byen nyter godt av i dag.</p>
        <p>Tro ikke at det den gang ikke var ulike syn på den sikkerhetspolitiske
                kurs slik vi har det i dag. Oscar sto midt oppe i dette. Det var på denne
                tid de sterke nasjonale strømninger ga seg utslag på så mange måter,
                enten det gjaldt selvstendighet, kulturell utfoldelse eller konsentrasjon
                om det norske. Kongen ville ha flest mulig linjesoldater. Mange
                norske offiserer ville ha flest mulig landevernssoldater. Disse kunne
                ikke brukes utenfor landets grenser, dvs i Sverige for å forsvare
                Sverige. Her ser vi hvordan statsminister Johan Sverdrup i disse år
                manøvrerte og som resulterte i den Sverdrup-Hjortske hærordning av
                1887, 7 år før Oscar døde. Grunnlaget for hendelsene i 1905 ble lagt
                langt tidligere.</p>
        <p>Kristiansand er en av Norges få garnisonsbyer. Det går en linje fra
                Gammeløya i 1555 til Fredriksholm og Christiansholm festninger i
                1662 og 1672 til den svære tyske militære utbygging og Det norske
                forsvars satsing på byen frem til byen mistet omtrent all militær
                virksomhet så sent som omkring år 2000. Byen ble preget av den
                militære tilstedeværelse. Det er skrevet mye om dette, både om den
                strengt militære side og all annen innflytelse denne virksomhet fikk på
                byens liv. Ikke minst i årene etter krigen fikk en rekke mannskaper fra
                hele landet sin utdannelse i Kristiansand og brakte med seg videre
                elementer av byens indre liv. UiA ivaretar i dag dette element. Den
                kulturelle side ble avgjørende påvirket og forfattere, ikke minst
                Wilhelm Krag, var flinke til å formidle både alvorlige og muntre sider.
                Byens musikalske tradisjoner ble formidlet gjennom
                Divisjonsmusikken.</p>
        <p>For noen år siden arbeidet jeg med å skrive om Batteri Vara på Møvik,

                den tyske storslegga mot Skagerrak. Jeg var innom utrolig mye ulik
                litteratur som var interessant og avdekket ulike sider av
                garnisonsbyen, men oppdaget at det egentlig ikke fantes noe samlende
                verk om Garnisonsbyen Kristiansand. Jeg ble også kjent med flere
                personligheter som har skrevet elementer av det som ville være en
                helhetlig historie. Derfor har jeg ved flere anledninger gitt uttrykk for
                at nå burde Garnisonsbyen få sin sammenhengende historie.
                Materialet ligger der og venter på en eller flere forfattere. Jeg skulle
                gjerne tatt på meg en slik oppgave hadde jeg vært mange år yngre. La
                meg i allfall sende budskapet til dere som er til stede her i dag, og til
                flere som har studert elementer av historien: Sørg for at
                garnisonshistorien blir skrevet. Kan Agder Vitenskapsakademi ta et
                viktig initiativ? Tenk dere det vell av interessant materiale fra den
                første tid, Napoleonskrigene, forfall og oppbygging, første
                verdenskrig med nøytralitetsvakt, andre verdenskrig med den
                gigantiske tyske utbygging og til etterkrigstidens norske oppbygging
                og forsvaret her gjennom den Kalde krig?</p>
        <p>Jeg vil håpe på at det ikke fremdeles ligger et traume som hindrer slike
                initiativ etter den forsmedelige innsats av Hæren og Marinen på Agder
                i 1940. Historie er historie enten det går slik eller
                slik.</p>
        <p>Dette leder meg til mitt siste moment; Forsvaret i dag. En gammel
                general har mange synspunkter om dette. Disse har jeg formidlet som
                medlem av Forsvarspolitisk utvalg 2000, som fylkesmann og gjennom
                kronikker, avisinnlegg ellers og gjennom en rekke foredrag i
                Stavangerområdet. Om de noen gang er tatt hensyn til, skal jeg ikke
                uttale meg om. Jeg har imidlertid innsett at hvis man ikke arbeider
                innen det politiske miljø, er det lite som kan påvirkes. FSJ gjør det han
                kan innen de rammer han får. Dette var en av grunnene til at jeg
                engasjerte meg politisk gjennom Senior Høyre. Av frykt for at partiet
                også på landsmøtet i år skulle vedta formuleringer som avvek fra det
                Norge hevdet under toppmøtet i 2014, gjorde vi som enkelte andre. Vi
                skapte en allianse gjennom Senior Høyre og Unge Høyre på
                landsbasis som etter hvert gjorde at fylkespartiene stemte for at Norge
                skulle nå 2 % målet av BNP innen 10 år. Jeg kan love dere at det vil
                bli utført mye kreativt arbeid for å bevise at vi gjør dette uten at det
                nødvendigvis helt og holdent kommer Forsvaret til gode. I mitt siste
                
                bidrag til debatten har jeg hevdet at det er ny dynamikk i 2 % målet, at
                det ikke bare er lett å skyve til side. Presset kommer skikkelig hardt
                fra USA og NATO selv. Det andre er den økede vektlegging på
                antiterror arbeid, et område hvor NATO ikke har engasjert seg i noen
                vesentlig grad. Snakker vi om antiterror og Forsvaret i Norge, så ender
                vi raskt opp med Heimevernet. Det gledet meg derfor at Fmin stoppet
                alle nedtrappinger på områdesjefsnivå før landmaktstudien er fullført.
                Det er en ulykke å legge ned den ene dag for så å opprette den
                sammen kapasitet den neste dag. Det er lett å legge ned. Det er
                vanskeligere å bygge opp.</p>
        <p>Den siste nyheten er den foreløpige presentasjon av konklusjonene i
                Landmaktsstudien. Her foreslås bl a at Heimevernet integreres i
                Hæren slik at vi i fremtiden snakker om et landforsvar. Dette har vært
                ønsketenkning i mange år uten at det har lyktes. Egentlig snakker vi
                om alminnelig sunn fornuft. Heimevernet har imidlertid en helt annen
                forankring i folks bevissthet enn Hæren som attpåtil er blitt
                meningsløst liten. Hvis man for alvor ville oppnå en sammenslåing, så
                tror jeg den eneste måte å lykkes på er at Hæren integreres i
                Heimevernet og ikke omvendt som foreslått. Jeg er redd for at
                landmaktstudien med dette vil ende opp med en gjenkjennelig
                diskusjon og opphetet debatt som vi har hatt før, uten at det tilfører
                forsvaret av Norge noe som helst. Blir det en AP-SP regjering etter
                valget, vil neppe SP gå med på at HV innlemmes i Hæren.</p>
        <p>En forsvarsplanlegging hvor en tar forsvarsgren etter forsvarsgren og
                behandler disse separat, har medført at landet ikke lenger har noen
                hær. Måten dette er gjort på, er utrolig kritikkverdig. Vi har alt for få
                ressurser til at vi kan gjøre slikt. Planlegging må skje i en
                forsvarsramme hvor forsvarsgrenene må tilpasses hverandre for å gi et
                best mulig totalt resultat.</p>
        <p>Vi er alle barn av vår tid. Således var Oscar Wergeland det, således
                var jeg i min tid det samme. Spennvidden i historien mellom Oscar
                Wergeland og Hjalmar I. Sunde er kjempestor og rommer blant annet
                to verdenskriger og en kald krig. Den favner spennet mellom en fattig
                og en rik nasjon, en teknologisk utvikling som er ganske utrolig, og
                som ingen ende vil ta, og en nasjon som er i rask endring også pga
                våre nye landsmenn.</p>
        <p>Det hører til ungdommens vesen å se fram og oppover. For oss gamle
                får vi håpe på at vi av og til kan bidra til at man stopper litt opp og ser
                på historien og hvorfor det ble slik. Dette kan vi ennå bidra til. Som
                forfatter, er jeg midt oppe i dette og har hatt den glede av å innlede et
                samarbeid mellom det store og helhetlige arbeid om den 2.
                verdenskrig og den kalde krig som Kulturdepartementet har satt i
                gang, og en liten gruppe av krigshistorikere som tar for seg Rogaland.
                Her er mye å gjøre i den tid vi gamle har igjen.</p>
        <p>Takk for oppmerksomheten.</p>
    </div>
</div>
    
                  
              
<!---------------------- Facebook like and share button ---------------------------->    
<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/nb_NO/sdk.js#xfbml=1&version=v2.5";
  fjs.parentNode.insertBefore(js, fjs);
}(document, 'script', 'facebook-jssdk'));</script>
    
<footer>
   <div class="row" id="fixed-footer">
        <div class="three columns">
            <div class="fb-like" data-href="https://developers.facebook.com/docs/plugins/" data-layout="box_count" data-action="like" data-show-faces="true" data-share="true"></div>
        </div>
        
       <div class="six columns" id=footer-contact>
            <p id="footer-contact">Agderkultur redaksjonen <br> Thor Einar Hanisch, Reidar Akselsen og Olav Bjørn Skaar <br><br>Kontakt: <br> Telefon: 909 95 102 <br>agderkultur@uia.no</p>
        </div>
        <div class="three columns">
               <p></p>
        
        </div>
       
   
    </div>
</footer>
     
</body>
</html>