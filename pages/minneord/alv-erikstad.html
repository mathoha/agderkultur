<!DOCTYPE html>
<html lang="no">
<head>
    <title>Alv Erikstad</title>
    <meta charset="utf-8">
    <meta name="description" content="">
    <meta name="author" content="">
    <meta name="viewport" content="width=device-width, initial-scale=1">
    <link href="//fonts.googleapis.com/css?family=Raleway:400,300,600" rel="stylesheet" type="text/css">
    <link rel="stylesheet" href="../../css/normalize.css">
    <link rel="stylesheet" href="../../css/skeleton.css">
    <link rel="stylesheet" href="../../css/main.css">
    <link rel="icon" type="image/png" href="../../images/web-icon.png">
    
    <div id="google_translate_element"></div><script type="text/javascript">
function googleTranslateElementInit() {
  new google.translate.TranslateElement({pageLanguage: 'no', layout: google.translate.TranslateElement.FloatPosition.TOP_LEFT, gaTrack: true, gaId: 'UA-72370144-1'}, 'google_translate_element');
}
</script><script type="text/javascript" src="//translate.google.com/translate_a/element.js?cb=googleTranslateElementInit"></script>

    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-72370144-1"></script>
    <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());

    gtag('config', 'UA-72370144-1');
    </script>
</head>
<body>


        
        
 <div class="container">
     
    <nav class="fixed-nav-bar">
  <!-- Fixed navigation bar content -->
        <div class="eight columns">
        <a href="../../index.html">
            <img class="u-max-full-width" src="../../images/agderkulturbanner.png" alt="Null" id="banner"> 
        </a>
            
        </div>
        
    
       
     </nav>
      

     

    <div class="row">
         
        
        <h1>Minnetale over byarkitekt Alv Erikstad 1920-2003
    </div>
     
    <div class="row">

        <div class="seven columns">
           <p>Sivilarkitekt Alv Erikstad, medlem av Agder Akademi siden starten i 1962, sovnet stille inn
            26. juli 2003, 83 år gammel.</p>
           <p>Erikstad var født i Kristiansand 6. juni 1920 og vokste opp, som han sa, med den vakre
            havebyen Enrum som sin barndoms glede. Han ble hjembyens første byarkitekt og virket i
            denne funksjonen fra 1950 til 1987. Også etter sin avgang for aldersgrensen hadde han
            oppgaver som rådgiver for kommunen i konkrete prosjekter, helt fram til sin bortgang. Disse
            oppgavene skjøttet han som alltid ellers med energi, flid og kreativitet. To av hans siste
            prosjekter var å søke å rehabilitere Ravnedalen og Wergelandsparken. Selvsagt på forsiktig og
            pietetsfullt vis, men med sikte på å gi begge arenaer større opplevelsesverdi for byens
            innbyggere og andre besøkende. Under Torvet og Wergelandsparken ville han lage
            parkeringshus og dermed gi mer rom for menneskelig utfoldelse uten de innskrenkninger
            bilene og fysiske skiller skaper. Ravnedalen skulle bli en perle av en festplass for konserter og
            teaterforestillinger. Til det siste hadde Erikstad meninger og meningers mot og tanker og ideer
            som vil leve videre</p>
            
            
        </div>
        
         
        <div class="five columns">
             <img class="u-max-full-width-center" src="images/alv-erikstad.jpg" alt="Alv Erikstad">
            
        </div>
     
    </div>
     
     
    <div class="row">
        
        <p>Men du verden hvor mye denne nestor blant byens arkitekter fikk gjort i sin funksjon som
            byarkitekt. Rehabilitering av Christiansholm Festning, rehabilitering av Gimle Gård og Myren
            Gård med ombygging av uthus til nye bruksformål, ombygginger av Rådhuset med sterkt
            fokus på den vakre og særpregete bystyresalen, ombygging av Gamle Brannstasjon og
            Latinskolen. Han la de første planene for gjestehavnen. Han designet og ledet prosjekteringen
            av Lund og Grim kirker. Og så sistnevnte, ofte nevnt som hans hovedverk, fredet som det
            pionerarbeid den var for sin tid. Han hadde nært samarbeid med kunstnerne Henrik Sørensen
            om altertavlen for Grim og Dagfinn Kjølsrud for Lund, kunstnere som betydde mye for han.
            Også flere tunskoler, også pionertiltak, var hans verk, og han sto bak flere idrettsplasser og
            mange sosiale bygg. Stiftelsen Arkivet er ombygget etter Erikstads ide: "Nytt lys over et
            mørkt tidsrom av vår historie". Han var også arkitekt for Agder bispegård, og han flyttet og
            rehabiliterte Tordenskjoldsgate skole.</p>
        <p>Det går en lang og konsistent linje fra Alv Erikstads diplomarbeid ved NTH sommeren 1947
            knyttet til "Eldre byggekunst": Bebyggelsen i Ny-Hellesund fra 1670-1950, til hans videre
            arkitetoniske virke og verv gjennom 20 år som formann og styremedlem i Vest-Agder
            avdeling av Fortidsminne-foreningen: En anerkjent og viktig forening som han også startet.
            Det var spesielt tungt for han at den gamle lærerskolen ble revet etter iherdig innsats for å
            bevare den.</p>
        <p>I sine vakre minneord om han 1.august berømmet Fædrelandsvennens tidligere sjefredaktør
            Jens Vetland hans virke slik: For Alv Erikstad var hver dag et spennende løp, og summen av
            dager og år var med på å gjøre byen vakrere.</p>
        <p>Ved siden av å være en høyst fortjent første byarkitekt for Kristiansand, var Alv Erikstad også
            en ruvende skikkelse i byens kulturliv. Ikke bare var han formann i Symfoniorkesteret, han
            var også en markant støttespiller for Margrethe Erikstad i hennes svært betydningsfulle
            korledervirksomhet og innsats for å gi sangen og musikken bedre kår. Han var også selv en
            dyktig sanger. Hans sang for dødsdømte på Grini da han selv var Grini-fange, det meste av
            tiden leder av "innenarchitektkontoret", går det gjetord om den dag i dag, og han ble til stor
            trøst. I sitt 3 år lange tyske fangenskap ble han kjent med og inspirert av sterke kristne
            personligheter som Kristian Schelderup, Ludvig Hope og Ole Hallesby, og store
            kulturpersonligheter ellers som Francis Bull. Ikke uventet sto han i senere år sammen med
            ildsjelen Osmund Faremo som initiativtaker til "Stiftelsen Arkivet", hans siste store
            arkitektoniske prosjekt og ideologiske innsats, med fokus på hensynet til kommende generasjoner. Han var også medlem av stiftelsens råd og satt i styret for Kirkeakademiet og
            var aktiv til sin død i det kristne fellesskapet Ordo Crucis.</p>
        <p>Erikstad var også en dyktig tegner: Alt som student ved NTH ble han hedret med "AK"-
            ademisk-"DEK"-orasjon: Sølvpennen for årets tegning i "Under dusken".
            Som menneske og personlighet utviste Erikstad stor romslighet og åpenhet for alt som rørte
            seg i samfunnet. Han hadde en enestående evne til å engasjere seg i andre mennesker, glede
            seg over dem, og få folk til å trives. Han var ikke bare interessert, men kunne utvise et
            brennende engasjement. Han var glad og humørfylt. Hans eldste sønn sa dette om sin far i
            begravelsen fra Grim kirke:- Du kjempet for alt du hadde kjært. Du hadde et sterkt sosialt
            engasjement og var omgitt av mange mennnesker du brydde deg om. Ditt nøysomhetsideal
            kombinert med stor livsappetitt, er en del av det forbildet du var, sa Stein Erikstad.</p>
        <p>For Agder Vitenskapsakademi er det et stort tap at vi har mistet Alv Erikstad, den av de gamle
            akademimedlemmene som har vist størst engasjement i revitaliseringen. Han møtte opp og
            skrev også så sent som 6.3.03 dette til oss:- Jeg har notert dagene for årets medlemsmøter og
            håper selvsagt at jeg kan møte! Lykke til med ditt og HiAs pionerarbeide, hilsen Alv Erikstad.
            Agder vitenskapsakademi kondolerer Margrethe Erikstad og Kristiansand med tapet av en god
            mann, et varmt medmenneske og en stor kulturpersonlighet. Må fred være med hans gode
            minne.</p>


        <p class="sub-paragraph">
            Thor Einar Hanisch              
        </p>
    </div>
 
  
            
          
         
         
         
         
         
         
         
         
    
           
           
</div>

    
<!---------------------- Facebook like and share button ---------------------------->    
<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/nb_NO/sdk.js#xfbml=1&version=v2.5";
  fjs.parentNode.insertBefore(js, fjs);
}(document, 'script', 'facebook-jssdk'));</script>
    
<footer>
   <div class="row" id="fixed-footer">
        <div class="three columns">
            <div class="fb-like" data-href="https://developers.facebook.com/docs/plugins/" data-layout="box_count" data-action="like" data-show-faces="true" data-share="true"></div>
        </div>
        
       <div class="six columns" id=footer-contact>
            <p id="footer-contact">Agderkultur redaksjonen <br> Thor Einar Hanisch, Reidar Akselsen og Olav Bjørn Skaar <br><br>Kontakt: <br> Telefon: 909 95 102 <br>agderkultur@uia.no</p>
        </div>
        <div class="three columns">
               <p></p>
        
        </div>
       
   
    </div>
</footer>
     
</body>
</html>