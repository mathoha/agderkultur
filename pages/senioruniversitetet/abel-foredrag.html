<!DOCTYPE html>
<html lang="no">
<head>
    <title>Niels Henrik Abel</title>
    <meta charset="utf-8">
    <meta name="description" content="">
    <meta name="author" content="">
    <meta name="viewport" content="width=device-width, initial-scale=1">
    <link href="//fonts.googleapis.com/css?family=Raleway:400,300,600" rel="stylesheet" type="text/css">
    <link rel="stylesheet" href="../../css/normalize.css">
    <link rel="stylesheet" href="../../css/skeleton.css">
    <link rel="stylesheet" href="../../css/main.css">
    
    <link rel="icon" type="image/png" href="../../images/web-icon.png">
  
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-72370144-1"></script>
    <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());

    gtag('config', 'UA-72370144-1');
    </script>  
</head>

<body> 


<div class="container">
     
    <nav class="fixed-nav-bar">
  <!-- Fixed navigation bar content -->
        <div class="eight columns">
        <a href="../../index.html">
            <img class="u-max-full-width" src="../../images/agderkulturbanner.png" alt="Null" id="banner"> 
        </a>
            
        </div>
        
        
        <div class="four columns">
          
        </div>
       
     </nav>

    <div class="row">

        <h1>Niels Henrik Abel (1802 – 1829) – Geniet frå Agder</h1>
         
        <p class="sub-paragraph">Senioruniversitetet, Kristiansand. 29.08.2019</p>
        <p class="sub-paragraph">Leiv Storesletten</p>

        <p>Niels Henrik Abel er ungguten frå Agder som har fått eit verdsnamn innan
                        matematikkens historie. Han blir enno rekna som ein av verdas fremste
                        matematikarar, og er den mest kjente norske vitskapsmannen gjennom tidene.
                        Han er eit ikon og har vore ein stor inspirator for norsk forsking gjennom to
                        hundreår.</p>
        <p>Niels Henrik er eit av få absolutte geni i norsk historie, seier biografen, Arild
                        Stubhaug. I løpet av eit kort og svært produktivt liv - han vart berre 26 ½ år
                        gammal – gjorde han ei rekkje banebrytande oppdagingar. Han utvikla teoriar
                        som snudde opp ned på gamle problemstillingar og opna for nye felt og
                        arbeidsområde i matematikken. I ettertid er hans teoriar blitt ståande som
                        milepelar i fagets utvikling.</p>
        <h5>Slekt og barndom</h5>
        <p>Niels Henrik Abel var fødd i 1802 på Finnøy i Ryfylke, der faren var sokneprest.
                        Men alt to år seinare flytte familien til Gjerstad i Aust-Agder, der Niels Henrik
                        voks opp saman med fem sysken. Både foreldre og besteforeldre hadde
                        tilknyting til Agder.</p>
        <p>Faren, Søren Georg Abel (1772-1820), var særs evnerik, føretaksam og
                        idérik. Etter språkleg-filosofisk og teologisk embetseksamen i København, vart
                        han kapellan hjå faren i Gjerstad. I året 1800 vart han gift med Anne Marie
                        Simonsen (1781-1846), dotter til ein velståande kjøpmann og skipsreiar i Risør.
                        I fire år var dei prestefolk på Finnøy, før han overtok som sokneprest i Gjerstad
                        etter faren.</p>
        <p>Søren Georg utmerkte seg på mange vis, vart m.a. utnemnd til riddar av
                        Dannebrog for innsatsen han gjorde med kystvernet i Ryfylke. Han vart vald
                        som stortingsmann både i 1814 og i 1818. Han døydde allereie i 1820 - 48 år
                        gammal. Dei siste åra hadde det gått nedover med prestefolket i Gjerstad, dei
                        vart begge liggjande under for alkohol, og soknepresten sjølv vart innvikla i
                        ymse feidar. Mor til Niels Henrik , Anne Marie, skulle vera uvanleg vakker,
                        men er skildra som heilt karakterlaus.</p>
        <p>Etter at Søren Georg døydde i 1820, vart tilhøva i heimen svært vanskelege.
                        Trass i at den unge Niels Henrik var flytt heimanfrå fleire år tidlegare, fekk
                        også han merka familievanskane.</p>
        <h5>På Katedralskolen i Kristiania 1815-1821</h5>
        <p>Hausten 1815 - 13 år gammal- kom Niels Henrik Abel inn på Katedralskolen i
                        Kristiania. Skulen rådde over mange legat, og Abel fekk heile skuletida friplass
                        og stipend.</p>
        <p>Etter eit par år fekk han ny matematikklærar, Bernt Holmboe, seinare
                        professor ved Universitetet. Dette vart avgjerande for Abel, for Holmboe var
                        ein utruleg dyktig og inspirerande lærar. Han underviste og rettleia Abel på ein
                        mønstergyldig måte, og evnene hans vart vekte for alvor. Han las allereie verk
                        av dei store klassikarane i matematikk, som Euler og Lagrange, og si tids største
                        matematikarar som Gauss og Poisson.</p>
        <p>Holmboe skreiv seinare:</p>
        <p  class="sub-paragraph" >Nå oppofret han seg matematikken med den mest brennende iver og gikk fremad i denne vitenskap med en hurtighet som kun er geniets egen.</p>
        <p>Dei elementære matematikk-førelesingane på Universitetet kunne ikkje gje Abel
                        noko som helst.</p>
        <h5>Studietida 1821 – 1825</h5>
        <p>Abel tok studenteksamen i1821- 19 år gammal. Karakterane var middels, med
                        unntak av matematikk, der han fekk beste karakter – «1 med slange». Same
                        hausten vart han student på Universitetet. Faren var død, og den økonomiske
                        situasjonen var yttarst vanskeleg. Men Abel, som alt var kjend i
                        universitetskrinsar, fekk gratis husvære på Regensen – ein universitetsstiftelse.
                        For å sikra det unge geniet sjansar til å via seg for studium, slo ein del
                        universitetslærarar seg saman og gav han eit privatstipend – ein fast sum pr.
                        månad – i høgste grad eit rosverdig tiltak.</p>
        <p>Det fanst ingen matematisk-naturvitskapleg embetseksamen ved UiK på den
                        tida, og unge Abel kunne ofra seg heilt til matematiske studiar. Dei første åra
                        gjorde han ferdig fleire kortare avhandlingar, som lenge vart oppfatta som
                        mindre viktige. Først trekvart hundreår seinare viste det seg at eitt av desse
                        arbeida var særs viktig. Abel løyser ei såkalla <strong>integrallikning</strong>, og var kanskje
                        den første som tok opp problem i denne greina av faget – teorien innan dette
                        feltet var utvikla først kring år 1900.</p>
        <p>I dei siste par åra på Katedralskolen byrja Abel for alvor å prøva evnene sine
                        på større matematiske problem. Han gjekk laus på eitt av dei fundamentale
                        uløyste spørsmål i samtida, nemleg spørsmålet om å løysa den allmenne
                        femtegrads-likninga ved rot- utdraging. Problemet med andregradslikninga var
                        løyst allereie i oldtida. På 1500-talet greidde italienske matematikarar å finna
                        løysingsformlar for likningar av 3. og 4. grad. I dei følgjande hundreåra hadde
                        mange av dei fremste matematikarane fåfengt forsøkt å løysa den allmenne 5-
                        gradslikninga.</p>
        <p>Medan han enno gjekk på Katedralskolen, utleidde Abel ein løysingsformel
                        for 5-gradslikninga som han meinte var riktig. Holmboe synst også det såg riktig
                        ut, og sende avhandlinga vidare til professorane Rasmussen (rein matematikk)
                        og Hansteen (anvend matematikk) ved Universitetet. Dei kunne heller ikkje
                        finna feilrekningar eller feilslutningar.</p>
        <p>Det var ikkje råd å få publisert vitskaplege arbeid i Kristiania på den tida.
                        Difor sende professor Hansteen avhandlinga til professor Degen i København,
                        som då var den mest kjende matematikaren i Skandinavia. Han fann heller ingen
                        feilslutningar, men hadde større røynsler enn sine norske kollegaer, og visste at
                        mange store matematikarar hadde søkt å løysa 5-gradslikninga utan hell. Degen
                        seier om løysinga:</p>
        <p class="sub-paragraph">«Den viser, om enn ikke målet er nådd, et ualminnelig hoved og ualminnelige innsikter,
                        især i hans alder. Dog må jeg som bønn tilføye den betingelse ; at Hr. Abel sender en
                        utførligere deduksjon av sitt resultat og tillige et numerisk eksempel.»</p>
        <p>Då Abel fekk Degens svar, sette han seg ned for å anvenda formelen på
                        konkrete eksempel og fann at løysinga ikkje kunne vera riktig i alle tilfelle. Han
                        vart skuffa, men gav ikkje opp. Han arbeidde så mykje med problemet at han
                        kjende seg viss på at likningar av 5te grad eller høgare ikkje let seg løysa ved
                        rotteikn i det allmenne tilfellet.</p>
        <p>Unge Abel sette seg som mål å visa dette, og han greidde det snaue 22 år
                        gammal ! For å sjå dette meisterstykket i sitt rette lys, må vi hugsa på at han
                        dermed løyste eit eldgammalt problem som mange av dei største matematik-
                        arane gjennom hundreåra hadde prøvt seg på utan å lukkast. Berre denne eine
                        avhandlinga ville ha gjeve Abel eit stort namn i matematikkens historie !
                        Abels løysing blir rekna for eit oppsiktsvekkjande vendepunkt i matematikkens
                        idéhistorie. Kvifor ? Bevismetoden var elegant og banebrytande!</p>
        <h5>Den store utanlandsreisa 1825 – 1827</h5>
        <p>Abel sysla ikkje berre med likningsteori i denne tida. Han arbeidde også med
                        fundamentale problem innan integralrekning, og gjorde svært viktige
                        oppdagingar.</p>
        <p>I 1824 søkte Universitetet staten om eit toårig reisestipend for Abel. Ein var
                        fullt klar over det geni som budde i den unge studenten, og at han trong få
                        kontakt med leiande matematikarar i Tyskland og Frankrike. I universitets-
                        miljøet i Kristiania hadde han ingenting å læra.</p>
        <p>Departementet avslo i første omgang, dei meinte Abel var så ung at han
                        burde bli heime for å utdanna seg vidare i «sprog og andre bividenskaper».
                        Men året etter – i 1825 fekk Abel sitt stipend, 600 spd. årleg i to år.
                        I september drog han ut på si store, viktige Europa-reise. Store delar av reisa
                        var han saman med nokre studiekameratar som også hadde reisestipend.</p>
        <p>Først gjekk turen til Berlin. Reisa var godt planlagt, han skulle prøva å møta
                        flest mogeleg betydelege matematikarar. I denne samanhengen hadde han med
                        seg «anbefalingsbrev», frå R og H. I Berlin møtte han straks den innflytelsesrike
                        matematikaren og ingeniøren August Leopold Crelle. Det utvikla seg eit nært
                        venskap mellom Abel og Crelle, eit venskap som fekk svært mykje å seia for
                        Abel. Matematikken hadde ikkje så sterk stilling i Tyskland som i Frankrike.
                        Vel hadde Tyskland den store Gauss i Gøttingen, men han var ikkje særleg
                        miljøskapande. Frankrike derimot hadde ein hel skule av framifrå matematikarar
                        som Legenre, Cauchy, Poisson, Laplace, osv. Der fanst også eit matematisk
                        tidskrift.</p>
        <p>Abel sa til Crelle at han undra seg over at det ikkje fanst eit vitskapleg
                        tidsskrift for matematikk i heile Tyskland. Crelle , som var bekymra over
                        situasjonen, tok då på seg å redigera ein «Journal for rein og anvend
                        matematikk», gjerne kalla <strong>Crelles Journal</strong>. Denne journalen vart det leiande
                        matematiske tidsskriftet i Tyskland og heile verda på 1800-talet.</p>
        <p>Dette vart eit lukketreff for Abel. I løpet av tre månader hadde han ferdig seks
                        avhandlingar som skulle trykkjast i dei tre fyrste hefta av journalen.
                        Seks avhandlingar på tre månader ! – alle førsteklasses arbeid – nokre
                        merkesteinar i matematikkens historie. I sanning ein eineståande prestasjon av
                        ein 23-åring.</p>
        <p>Men det største av alle arbeida sine - <strong>addisjonsteorema for elliptiske integral</strong>
                        – det venta Abel med å offentleggjera til han kom til Paris. Dette arbeidet ville
                        han leggja fram for Akademiet der – det fremste vitskapsakademiet på den tida.
                        Der var samla eit dusin av samtidas førande matematikarar.</p>
        <p>Den endeleg redigeringa av den store avhandlinga si – den såkalla <strong>Pariser-
                        avhandlinga</strong> – utførte Abel etter han kom fram. Som nesten alt han skreiv, var
                        avhandlinga lysande klar, men svært omfattande – heile 67 trykksider i hans
                        samla verk. Ideane var heilt nye og sikkert vanskeleg å forstå.</p>
        <p>Den 30. oktober 1826 vart avhandlinga lagd fram for Akademiet og to
                        namngjetne matematikarar, Legendre og Cauchy, vart oppnemnde som doms-
                        nemnd. Abel hadde grunn til å venta at dette meisterstykket av ei avhandling
                        ville bli den endelege sigeren for han. Diverre gjekk det ikkje slik. Avhandlinga
                        vart liggjande ulesen på Cauchys arbeidsbord. Cauchy var på dette tidspunktet
                        oppteken med eigne epokegjerande arbeid.</p>
        <p>Først etter Abels død kom kommisjonen med ein kortfatta hastverk-uttale der
                        avhandlinga vart godteken. Det var etter fleire oppmodingar frå bl.a. fram-
                        ståande tyske matematikarar. Men då var allereie hovudresultata frå Pariser-
                        avhandlinga publisert i Crelles Journal. Den endeleg publiseringa av heile
                        avhandlinga skjedde først i 1841. Sjølve originalmanuskriptet kom bort – for
                        alltid trudde ein. Men den norske matematikaren Viggo Brun fann det att i 1952,
                        i eit manuskriptbibliotek i Firenze.</p>
        <p>Det blir påstått at neppe noko avhandling i matematikken historie har fått så
                        mange lovord som denne Abels Pariser-avhandling:</p>
        <p>Over hundre år etter Abels fødsel seier den tyske matematikaren <strong>Krazer</strong>:</p>
        <p class="sub-paragraph">«Dette er ei av dei største matematiske avhandlingar som nokon gong er skriven».</p>
        <p>Den franske matematikaren <strong>Picard</strong> seier på same tid om hovudteoremet i avhandlinga:</p>
        <p class="sub-paragraph">«Det finnes vel ikke noe resultat i videnskapens historie som er så viktig og som er bevist ved så enkle midler».</p>
        <p>Opphaldet i Paris vart på fleire vis litt av eit vonbrot for Abel. Avhandlinga
                        høyrde han ikkje meir til, og franskmennene var vanskelegare å koma på talefot
                        med enn tyskarane. Han kjende seg einsam og var plaga av heimlengt. Dessutan
                        fekk han store økonomiske problem - hadde råd til berre eitt måltid for dagen.
                        Reisa tilbake til heimlandet gjekk om Berlin, der han stansa ei kort tid.</p>
        <h5>Kappestriden med Jacobi 1827-1828.</h5>
        <p>La oss så fortelja om den namngjetne kappestriden mellom Abel og ein annan
                        ung genial matematikar, Jacobi (1804- 1851) i Köningsberg.</p>
        <p>Emnet var teorien om elliptiske funksjonar. Den gamle og berømte Legendre
                        i Paris hadde lagt ned eit livsverk i dette studiet. Han og andre trudde nok at alt
                        var gjort, feltet var utforska. Men Abel hadde no ferdig ei stor og banebrytande
                        avhandling som <strong>revolusjonerte</strong> heile emnet.</p>
        <p>Men samtidig kasta Jacobi seg inn i studiet av same emne. Han offentleg-
                        gjorde ein del fine og generelle resultat som han ikkje var i stand til å bevisa i
                        første omgang. Legendre var likevel overbegeistra. Den store Gauss fekk
                        kjennskap til Jacobis resultat, men vart nærmast litt irritert då det berre var
                        brotstykke av hans eigne, upubliserte studium over same emne. Det var tydeleg
                        at Gauss ville ta seg saman for å få ut sine eigne teoriar før det var for seint.
                        Men då Abels store avhandling kom, må det ha gjort eit heilt anna inntrykk på
                        Gauss:</p>
        <p class="sub-paragraph">«Herr Abel har nå, som jeg ser, kommet meg i forkjøpet og har tatt møien i fra
                        meg med hensyn av en tredjedel av disse saker, særlig da han har gjort alle
                        utviklinger med så megen eleganse og skarphet».</p>
        <p>Han svarar Crelle på same måten:</p>
        <p class="sub-paragraph">«Da han (Abel) nå også med hensyn til fremstillingen har lagt så megen
                        skjønnhet og eleganse for dagen, så ser jeg meg herved aldeles fritatt for
                        utarbeidelsen av disse gjenstander».</p>
        <p>Jacobis første resultat har neppe gjort særlig inntrykk på Abel. Dei var nærmast
                        <em>spesialtilfelle</em> av hans eigne resultat, og dessutan utan bevis.</p>
        <p>Legendre og andre pressa no Jacobi for å få han til å bevisa satsane sine. Det blir
                        påstått at etter Jacobi hadde lese Abels første store arbeid om emnet, fekk han
                        idear til sine eigne bevis. Han nyttar der dei hjelpemiddel Abel hadde skapt og
                        publiserte avhandlinga utan å nemna Abels namn.</p>
        <p>Abel som no var heimkomen til Kristiania, fekk litt av eit sjokk då han las
                        Jacobis arbeid. Men han reiste ingen prioritetsstrid. Han nøyer seg med å skriva
                        si andre store avhandling om emnet, ei avhandling som han spøkefullt kalla sin
                        «dødelse av Jacobi». Her ser han heile teorien frå eit langt meir generelt og
                        høgare synspunkt enn Jacobi. Avhandlinga vart publisert sommaren 1828, og
                        striden var i røynda avgjord.</p>
        <p>For ikkje å gjera Jacobi urett, nemner vi at han i brev til Legendre nyttar
                        sterke lovord om eitt av Abels bidrag:</p>
        <p class="sub-paragraph">«Jeg holder dette bevis for et av analysens skjønneste mesterstykker».</p>
        <p>Etter Abels død, ca.1830, er Jacobi mektig imponert av -</p>
        <p class="sub-paragraph">«hvordan Abel på en enkel form, uten anvendelse av analytisk verktøy, uttrykker
                        den dypeste og mest omfattende matematiske idé. Dette er den største opp-
                        dagelse i vår tid, skjønt først et fremtidig stort arbeide vil avdekke dets fulle
                        betydning».</p>
        <h5>Dei siste åra, 1827 – 1829</h5>
        <p>Abel kom tilbake til Kristiania i mai 1827. Han gjekk eit vanskeleg halvår i
                        møte. Stipendet var oppbrukt før tida, og han hadde inga stilling å gå til. Same
                        hausten som han drog utanlands, vart det ledig ei lektorstilling i matematikk ved
                        Universitetet. Abel søkte, men vart forbigått av den eldre og meir erfarne
                        læraren sin, Bernt Holmboe. Denne tilsetjinga har nok fått hard kritikk i ettertid.</p>
        <p>Det bør nemnast at Abel, trass i sine små midlar, hadde måtta støtta familien
                        etter at faren var død. Særleg støtta han den yngre broren Peder, som studerte i
                        Kristiania, og han hjelpte systera Elisabeth, som også kom til hovudstaden.
                        Gjennom brev han skreiv frå utlandet, er det rørande å sjå den omsut han hadde
                        for desse to, både at dei skulle greia seg økonomisk og elles skikka seg vel.</p>
        <p>Etter heimkomsten søkte Universitetet departementet om eit mellombels
                        stipend for Abel, men fekk blankt avslag. Han måtte såleis leva på lån og gjeld
                        og dels privatundervisning. Men frå hausten tok Universitetet skeia i eiga hand,
                        tok av eigne fond og gav han eit eittårig stipend på 200 spd.</p>
        <p>Frå byrjinga av 1828 vart han konstituert som vikar for professor Hansteen
                        for inntil to år.</p>
        <p>På denne tida hadde Abel allereie fått eit stort ry i vitskaplege krinsar i
                        Europa. Aktive matematikarar måtte leggja merke til den stendige straum av nye
                        resultat frå Abels hand, resultat som spente over mange ulike område. Fleire av
                        avhandlingane var så avgjorde meisterverk at Abel på kort tid vart ein av dei
                        mest omtala matematikarane på kontinentet.</p>
        <p>Ein kjende også til dei økonomiske vanskane han hadde, og den usikre
                        stillinga hans. Crelle arbeidde no energisk for å skaffa han eit professorat ved
                        universitetet i Berlin, men det drog ut førebels. Vidare gjekk Akademiet i Paris
                        til det uvanlege steget å senda eit brev til svenskekongen Karl Johan, der dei bad
                        han gjera seg gjeldande for å skaffa Abel ei fast stilling. Brevet var underskrive
                        av fire framståande vitskapsmenn, mellom dei Legendre og Poisson. Dette
                        brevet fekk Abel aldri greie på.</p>
        <p>Sommaren og hausten 1828- året etter heimkomsten – var Abel plaga av ein
                        byrjande <strong>tuberkulose</strong>. Motstandskrafta var nok redusert etter lengre tids
                        fattigdom og eit umenneskeleg arbeidspress. Han skreiv i det heile matematikk
                        mest ustanseleg dei siste åra.</p>
        <p>Jula 1828 reiste han til Froland hovudgard i Aust-Agder for å feira jula saman
                        med henne han var trulova med, nemleg Christine Kemp, som var guvernante
                        der.</p>
        <p>Den 6. januar 1829 vart Abel ferdig med si siste avhandling, det var eit par
                        siders bevis for hovudteoremet i Pariseravhandlinga. Han var no overtydd om at
                        Akademiet i Paris ikkje ville trykkja det arbeidet han rekna som sitt meisterverk.
                        For å sikra eigedomsretten, måtte han få det viktigaste publisert. Avhandlinga
                        vart trykt i Crelles Journal ei vekes tid før Abel døydde.</p>
        <p>Om dette Abels teorem skreiv den svenske matematikaren Mittag-Lefler at
                        det framleis, hundre år etter Abels fødsel</p>
        <p class="sub-paragraph">«representerer høgdepunktet i den matematiske utviklinga».</p>
        <p>Abel hadde ikkje krefter til å reisa tilbake til førelesingspliktene ved
                        Universitetet etter juleferien. Etter ei mellombels betring gjekk det stendig
                        nedover, trass i at han fekk den beste pleie av kjærlege hender i ein velståande
                        heim.</p>
        <p>Han døydde den 6. april 1829 – 26 år og 8 månader gammal – og vart gravlagd
                        ved Froland kyrkje.</p>
        <p>Den 8. april, to dagar seinare- kunne Crelle gledesstrålande fortelja frå Berlin at
                        undervisningsministeriet hadde gjort vedtak om å kalla Abel til eit professorat i
                        Berlin. «De kommer til et godt land, til et bedre klima, nærmere vitenskapen og
                        til oppriktige venner som setter pris på Dem og er glad i Dem», skreiv Crelle.</p>
        <p>Det vekte sorg og vonbrot i vitskaplege krinsar både i Tyskland og Frankrike då
                        det vart kjent at den norske matematikaren Abel var død.</p>
        <p>Crelle skreiv eit vakkert minneord i Journalen, som vart lese i vide krinsar og
                        attgjeve i eit fransk tidsskrift, og omsett i norske aviser. Vi siterer:</p>
        <p class="sub-paragraph">«Alle Abels arbeider bærer merket av en skarpsindighet og tankestyrke som var
                        ualminnelig og ofte likefrem forbausende, selv om forfatterens ungdom ikke tas i
                        betraktning. Han trengte gjennom alle hindre, kan det sies, like til grunnlaget av
                        problemene, med en styrke som virket uimotståelig, han angrep dem med en
                        energi som var ekstraordinær, han så dem ovenfra og hevet seg så langt over
                        deres nåværende tilstand at alle vanskeligheter syntes å forsvinne foran den
                        seierrike kraft i hans geni (…).</p>
        <p class="sub-paragraph">Men det er ikke alene hans store talent som har skapt respekt for Abel, og som
                        gjør at en alltid vil sørge over tapet. Han utmerket seg like meget ved sin
                        karakters renhet og adel, og ved en beskjedenhet av de sjeldne, som gjorde han
                        avholdt i samme grad som hans geni var uvanlig».</p>
        <p>Både Legendre og den unge Jacobi kom med liknande lovord.
                        Jamvel den reserverte Gauss i Gøttingen kalla Abels død for</p>
        <p class="sub-paragraph">«Et meget stort tap for vitenskapen».</p>
        <p>Året etter - i 1830 – vart Abel «post mortem» tildelt ein stor pris av <strong>Akademiet i
                        Paris</strong> for framifrå vitskapleg arbeid. Pengane gjekk til Abels familie.</p>
        <h5>Sluttord</h5>
        <p>Vi kan trygt seia at Niels Henrik Abel er eitt av dei største matematiske geni
                        som har levd. Trass i at han døydde så altfor ung, sette han djupe spor etter seg i
                        matematikken. Han gav fundamentale bidrag til fleire felt, bidrag som fekk
                        avgjerande innverknad på utviklinga på faget.</p>
        <p>Vi kan trygt seia at Niels Henrik Abel er eitt av dei største matematiske geni
                        som har levd. Trass i at han døydde så altfor ung, sette han djupe spor etter seg i
                        matematikken. Han gav fundamentale bidrag til fleire felt, bidrag som fekk
                        avgjerande innverknad på utviklinga på faget.</p>
        <p>Vi nemner dei viktigaste felta:
                        Likningsteori, integralrekning med vekt på elliptiske integral, teorien for
                        elliptiske funksjonar og teorien for uendelege rekkjer.
                        <strong>Abel er saman med Cauchy ein av grunnleggjarane av moderne matematisk
                        analyse.</strong></p>
        <p>Crelle avslutta minneordet sit med å kalla Abel for</p>
        <p class="sub-paragraph">«et av disse sjeldne vesener som naturen knapt skaper én gang i et århundre»</p>
        <p>Den store tyske matem. Weierstrass (1844-1897) seier en generasjon seinare:</p>
        <p class="sub-paragraph">«Lesen Sie Abel».</p>
        <p>At Abel har ein stor plass i matematikken, er innlysande. Men spelar den
                        matematikken han skapte noka rolle i dagens samfunn ? Rett forstått kan vi
                        trygt svara ja. Men vi må ha klart for oss at den imponerande mengda av
                        vitskaplege arbeid han skapte, var typisk grunnforsking – utvikling av ny
                        basiskunnskap i faget. Metodane som blir skapte for å nå dei nye resultata,
                        er ofte like viktige og stundom viktigare enn teorema.</p>
        <p>Matematikk har frå 1600-talet og fram til i dag vore drivkrafta bak og
                        grunnlaget for utviklinga av naturvitskap og teknologi. I siste instans er
                        matematikken ein av grunnpilarane i dagens moderne samfunn.</p>
        <p class="sub-paragraph">Senioruniversitetet i Kristiansand, 29.08. 2019 <br>
                <br>Leiv Storesletten
                <br>Professor emeritus,
                <br>Universitetet i Agder
        </p>



        <img class="u-max-full-width-center" src="images/IMG_20190829_123036_resized_20190902_010721200.jpg" alt="Trygve Breiteig, Leiv Storesletten og Karl Robertsen">
        <p class="sub-paragraph">Trygve Breiteig, Leiv Storesletten og Karl Robertsen</p>
        <img class="u-max-full-width-center" src="images/abel-publikum.jpg" alt="Publikum">

        
    </div>
</div>
    
                  
              
<!---------------------- Facebook like and share button ---------------------------->    
<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/nb_NO/sdk.js#xfbml=1&version=v2.5";
  fjs.parentNode.insertBefore(js, fjs);
}(document, 'script', 'facebook-jssdk'));</script>
    
<footer>
   <div class="row" id="fixed-footer">
        <div class="three columns">
            <div class="fb-like" data-href="https://developers.facebook.com/docs/plugins/" data-layout="box_count" data-action="like" data-show-faces="true" data-share="true"></div>
        </div>
        
       <div class="six columns" id=footer-contact>
            <p id="footer-contact">Agderkultur redaksjonen <br> Thor Einar Hanisch, Reidar Akselsen og Olav Bjørn Skaar <br><br>Kontakt: <br> Telefon: 909 95 102 <br>agderkultur@uia.no</p>
        </div>
        <div class="three columns">
               <p></p>
        
        </div>
       
   
    </div>
</footer>
     
</body>
</html>